# Vizsgatervezet – Drónbérléses Webalkalmazás (HoverHire)

## Tartalomjegyzék

- Projekt célja
- 1. Regisztráció és bejelentkezés modul
- 2. Megbízói és pilóta profilok
- 3. Projektfeladás és kezelés
- 4. Ajánlattételi rendszer
- 5. Szerződéskezelő modul
- 6. Pilóták keresése és értékelése
- 7. Üzenetküldő rendszer
- 8. Bevételkövetés pilótáknak
- 9. Kapcsolat és információk
- 10. Felhasználói felület és dizájn
- 11. Tesztelési terv
- 12. Összegzés

## Projekt célja:
Egy modern, könnyen kezelhető weboldal építése, ahol a megbízók és drónpilóták könnyedén egymásra találnak.
Az ötlet onnan jött, hogy rengeteg megbízó keres profi drónost, a pilóták pedig munkát, de nincs egy igazán jól működő magyar platform, ahol ezt megtehetnék.
Ezért született a HoverHire, ahol minden egy helyen van: projektfeladás, ajánlatküldés, szerződéskötés és fizetés.
Magyarország első számú drónos piactere szeretnénk lenni, ahol gyorsan, egyszerűen és biztonságosan lehet üzletelni.
## 1. Regisztráció és bejelentkezés modul
A felhasználók könnyedén létrehozhatnak fiókot, akár megbízóként, akár pilótaként. Csak néhány alapadat kell: név, email, jelszó és hogy melyik oldalon szeretnének tevékenykedni.
A rendszer ellenőrzi, hogy az email cím még nem szerepel-e az adatbázisban, és ha minden rendben, máris lehet jelentkezni. A belépés után mindenki a saját szerepkörének megfelelő felületet látja.
Fejlesztés közben egyszerűsítettük a dolgot: bármilyen jelszóval be lehet lépni, és a szerepkört is ki lehet próbálgatni. Élesben persze komolyabb biztonság lesz, jelszótitkosítással és tokenes azonosítással.
## 2. Profilok és szerepkörök
Kétféle felhasználó van, teljesen más lehetőségekkel.
### Aki megbízó:
• Feladhatja a munkákat
• Válogathat a beérkezett ajánlatok közül
• Szerződést köthet a kiválasztott pilótával
• Értékelheti az elkészült munkát
### Aki pilóta:
• Böngészhet az elérhető projektek között
• Árajánlatot adhat rájuk
• Szerződhet a megbízóval
• Követheti a bevételeit
• Mutathatja a portfólióját és gyűjtheti az értékeléseket
A profilokat mindenki testreszabhatja: lehet profilkép, bemutatkozás, szakterületek, óradíj és hogy mikor érhető el. A pilóták még képeket is feltölthetnek korábbi munkáikról.
## 3. Projektfeladás
A megbízók három egyszerű lépésben adhatják fel a munkákat:
• Első kör: projekt címe, kategória (fotó, videó, ellenőrzés, térképezés, szállítás) és részletes leírás
• Második kör: pontos helyszín, mennyit szánnak rá (fix összeg vagy óradíj), határidő
• Harmadik kör: milyen készségek kellenek hozzá, aztán egy összefoglaló és a véglegesítés
A feladott projektek azonnal megjelennek a listában, ahol a pilóták megtalálhatják őket. A megbízók a saját felületükön követhetik, hogy állnak a munkák és mennyi ajánlat érkezett rájuk.
## 4. Ajánlatküldés
A pilóták a számukra szimpatikus projektekre küldhetnek ajánlatot. Meg kell adniuk:
• Mennyiért vállalják
• Mennyi idő kell hozzá
• Egy rövid üzenetet a megbízónak
A megbízók egy helyen látják az összes ajánlatot, összehasonlíthatják az árakat, a tapasztalatot és a korábbi értékeléseket. Ha valaki megtetszik, elfogadhatják, ha nem, elutasíthatják.
## 5. Szerződéskötés
Az elfogadott ajánlatból jön létre a szerződés. Ebben benne van a projekt összes adata, a vállalt összeg és a határidő. A rendszerben lehet követni:
• Hol tart a munka
• Milyen mérföldkövek vannak
• Mikor lett kész
• Ha gond van, lehet vitát indítani
A pilóták egy külön oldalon látják az összes szerződésüket: mik az aktívak, mik függőben és mik a lezártak. Mindegyikhez részletes infók tartoznak, még a fizetés állapotát is mutatja.fogad.
## 6. Pilótakereső
A megbízók nem csak várhatják az ajánlatokat, hanem maguk is kereshetnek pilóták között. Egy külön oldalon lehet böngészni:
• Lehet szűrni kategóriára, városra, óradíjra és arra, hogy mikor érnek rá
• Lehet rendezni értékelésre, árra vagy a projektek számára
• Meg lehet nézni a pilóták profilját részletesen
Minden sikeres munka után lehet értékelést írni és csillagozni. Az értékelések ott virítanak a pilóták profiljában, így a megbízók könnyebben döntenek.
## 7. Üzenetváltás
A rendszerben van saját üzenetküldő is, hogy ne kelljen más alkalmazásokat használni. Az üzenetek:
• Azonnal megjönnek (WebSocket)
• Lehet őket projektekhez kötni
• Látszik, ha elküldték, megkapták vagy elolvasták
Az üzenetek egy központi helyen vannak, ahol lehet váltogatni a beszélgetések között. Így minden kommunikáció megmarad a platformon.
## 8. Bevételkövetés
A pilóták számára van egy külön oldal, ahol követhetik a pénzügyeiket:
• Látják a teljes bevételt, a még ki nem fizetett tételeket és a már kifizetetteket
• Egy grafikon mutatja a havi bontást
• Lehet listázni az összes tranzakciót és szűrni rájuk
• Ki is lehet kérni a kimutatásokat
A rendszer automatikusan számolja, mennyi jár a sikeres projektek után, és jelzi, ha valami még függőben van.
## 9. Kapcsolat és infók
A "Kapcsolat" menüpontban két dolog van:
• Egy űrlap, ahol bárki írhat az ügyfélszolgálatnak. Lehet kérdezni, reklamálni vagy jelezni, ha valami nem működik. Az űrlap ellenőrzi a bevitt adatokat, és ha minden oké, vissza is jelez.
• Egy GYIK oldal, ahol a leggyakoribb kérdésekre lehet választ találni. Kategóriákba szedve, könnyen áttekinthetően.
• Van még egy "Rólunk" oldal, ahol le van írva a cég története, kik vagyunk, mik a céljaink és a csapat. Illetve a jogi dolgok: ÁSZF, Adatvédelem, Cookie-k és Impresszum, mert azért rendes cégnek ezek is kellenek.
## 10. Kinézet és dizájn
A weboldal modern, letisztult és minden eszközön jól mutat. Akár telefonon, akár tableten, akár gépen nézi valaki, ugyanolyan jó élményt nyújt.
Ami még kiemelhető:
• Sötét mód: Lehet váltani a világos és sötét között, és minden szépen, egyenletesen változik át
• Színek: Professzionális kék árnyalatok, sötét módban szürkék
• Ikonok: A React Icons könyvtárat használjuk
• Animációk: A számok szépen felszaladnak, a gombok reagálnak, az ablakok szépen nyílnak
## 11. Tesztelés
Mielőtt élesedne a rendszer, többféleképpen is ellenőrizzük:
• Működési teszt: minden funkciót kipróbálunk, regisztrációtól a fizetésig
• Használhatósági teszt: mások is megnézik, hogy érthető-e és könnyű-e kezelni
• Reszponzivitás: megnézzük telefonon, tableten, hogy mindenhol jól néz-e ki
• Sötét mód: minden elemet megnézünk sötétben is, hogy semmi se lógjon ki
• Adatáramlás: ellenőrizzük, hogy a modulok között rendben mennek-e az adatok
• Biztonság: megnézzük, hogy csak oda jut-e valaki, ahova szabad
A hibákat felírjuk és kijavítjuk, aztán újra tesztelünk.
## 12. Összegzés
A cél egy olyan hely létrehozása volt, ahol a megbízók és drónpilóták könnyen megtalálják egymást, és minden egy helyen intézhető. Legyen szó projektfeladásról, ajánlatküldésről, szerződéskötésről vagy fizetésről.
Jelenleg 22 oldal működik:
11 publikus: Landing, Login, Register, Rólunk, Kapcsolat, Munka keresés, Pilóták keresése, GYIK, ÁSZF, Adatvédelem, Cookie, Impresszum
2 közös védett: Profil, Üzenetek
4 megbízói: Dashboard, Projekt létrehozás, Projektjeim, Projekt ajánlatok
5 pilóta: Pilóta dashboard, Elérhető projektek, Ajánlataim, Szerződéseim, Bevételek
